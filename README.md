# PAC3. Visionant el futur amb les ulleres de Manovich: redescobrint la hibridació

**Cultura Digital - Grau en Multimèdia (UOC)**


Autora: Anna Fernández García


Data: Desembre 2023



## Introducció

En aquest document parlaré del concepte d’**hibridació** des de el punt de vista de Lev Manovich que ens dona en el seu llibre **El software toma el mando** (2013). La hibridació, segons Manovich, fa referència a combinar característiques i estils de diferents mitjans en un per formar nous significats i també crear formats d'expressió més elaborats i multidimensionals.

A través d'aquesta lent conceptual, examinaré detingudament dos exemples que considero representatius d'aquest fenomen d'hibridació, procurant aplicar constantment la perspectiva proporcionada per Lev Manovich. Aquest enfocament permetrà comprendre les tècniques de programari i els algoritmes subjacents que contribueixen a la formació d'aquests híbrids, proporcionant una visió més completa de la seva naturalesa i abast al panorama actual de l'expressió digital.


## Redescobrint la hibridació: cas 1: Wii Trivial
![joc trivial](https://images.nintendolife.com/screenshots/16520/large.jpg)

El joc Trivial Pursiut de la Wii representa la hibridació entre el món de l'entreteniment digital i la incentivació de nous coneixements, és a dir, l'àmbit de l'educació. Aquest joc de la Wii transforma l'experiència d'aprendre coses en una experiència interactiva i divertida. Inspirats per la visió de Lev Manovich sobre la transformació de mitjans, explorarem com el joc Trivial fusiona la tecnologia dels videojocs amb l'educació i proporciona una experiència única i captivadora per als usuaris.

Trivial Pursuit podríem dir que és una prova que permet avaluar els coneixements dels participants o conèixer-ne les opinions sobre un tema determinat. El trivial pot adoptar la forma d'una prova de coneixements generals en un joc de preguntes i respostes.

Al llibre de Manovich, se subratlla la importància de la participació de la comunitat. En el cas del Trivial Pursuit, observem com es tracta d'un joc de coneixements compartit amb amics o familiars, fomentant la interacció social i l'intercanvi d'idees. Aquest joc es gaudeix generalment amb l'objectiu de respondre correctament les preguntes i superar el contrincant, cosa que afegeix un element competitiu que potencia encara més la participació i el compromís dels jugadors en l'experiència de l'aprenentatge i la diversió compartida.

Trivial utilitza la tecnologia per presentar als jugadors una varietat d'escenaris interactius i preguntes interessants que transcendeixen els límits tradicionals dels jocs de taula. La combinació de tecnologia i educació no només ofereix entreteniment, sinó que també crea una nova experiència d'aprendre molt més interessant.

## Resdescobrint la hibridació: cas 2: Strava

![logo strava](https://upload.wikimedia.org/wikipedia/commons/c/cb/Strava_Logo.svg)

Strava és una xarxa social basada en Internet i GPS enfocada a esportistes com ara ciclistes i corredors i una aplicació de seguiment GPS esportiva.

Els membres de la xarxa poden veure la velocitat de la trajectòria, les diferències d'alçada i el consum d'energia utilitzant un telèfon intel·ligent o un dispositiu GPS compatible. A més, a través de sensors es poden guardar més dades com ara la freqüència cardíaca, la cadència i la potència.

Com diu Manovich la hibridació presenta diversos elements que es fusionen per oferir una experiència nova i coherent, que és diferent a experimentar els elements un per un. La hibridació en aquesta plataforma es manifesta mitjançant la combinació de dos elements fonamentals: per una banda, la generació de continguts per part de la comunitat d'usuaris, que contribueix a crear una extensa base de dades que abasta diverses rutes amb característiques úniques; d'altra banda, s'incorpora un sistema de seguiment avançat que utilitza tecnologies GPS i geolocalització per aprofitar aquestes dades i permetre als usuaris rastrejar i gravar les seves pròpies rutes.

Aquesta convergència d'elements tecnològics i la participació activa de la comunitat afegeix una capa addicional de riquesa a la plataforma. Els usuaris no només consumeixen informació, sinó que també es converteixen en creadors de contingut en comentar, valorar i compartir les seves experiències. Aquesta interactivitat no sols potencia la utilitat pràctica de la plataforma en proporcionar dades precises sobre les rutes, sinó que també la converteix en un espai dinàmic on la comunitat juga un paper fonamental en la millora contínua i l'expansió de la base de coneixements disponible.

## Conclusions

Aquests dos exemples de disseny no només busquen millorar la qualitat del servei en els seus àmbits respectius, sinó que també incorporen la hibridació com un element fonamental per enriquir de manera significativa l'experiència de l'usuari. En comptes d'oferir solucions convencionals, opten per fusionar elements diferents per crear productes únics, atractius i interessants.

La hibridació, en aquest context, no implica només la combinació de característiques, sinó que també introdueix una certa complexitat en l'experiència de l'usuari. En unir diferents elements, es genera un escenari on l'usuari es desafia a prendre decisions que impactaran en el resultat final. Aquest nivell d'interactivitat no només augmenta la participació de l'usuari, sinó que també contribueix a la singularitat i l'atractiu d'aquests dissenys en oferir experiències més riques i personalitzades.

## Bibliografia
MANOVICH, Lev. El software toma el mando [en línia]. Editorial UOC, 2013. ISBN 978-84-9064-022-7 [consulta: 5 de desembre de 2023]. Disponible a: [https://books.google.es/books?id=GK7BAgAAQBAJ&hl=ca&source=gbs_book_other_versions](https://books.google.es/books?id=GK7BAgAAQBAJ&hl=ca&source=gbs_book_other_versions)

*Strava* Wikipedia.org [en linia] [Consulta: 10 de desembre de 2023]Disponible a: https://es.wikipedia.org/wiki/Strava
